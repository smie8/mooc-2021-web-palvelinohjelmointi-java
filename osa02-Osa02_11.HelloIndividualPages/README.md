Edellisessä tehtävässä käytössämme oli vain yksi sivu. Olisi kuitenkin hienoa, jos jokaiselle hatulle olisi oma 
sivu — ainakin sovelluksen käyttäjän näkökulmasta. Tehtäväpohjassa on valmiina sovellus, joka listaa 
olemassaolevat hatut ja näyttää ne käyttäjälle. Jokaisen hatun yhteydessä on linkki, jota klikkaamalla pitäisi 
päästä hatun omalle sivulle.

Toteuta tehtäväpohjaan uusi yhden hatun tiedot näyttävä html-sivu (single.html) ja metodi, joka ohjaa pyynnön 
sivulle. Kuten edellisessä tehtävässä, metodin tulee kuunnella ennalta määräämättömän muotoisiin polkuihin 
tehtyjä pyyntöjä, ja palauttaa pyynnön polun perusteella käyttäjälle hattu. Huom! Toisin kuin edellisessä 
tehtävässä, tässä tehtävässä hatun tunnistamiseen käytettävä merkkijono luodaan hatun luomisen yhteydessä.

Jos sivulta klikkaa hattua, pääsee tietyn hatun tiedot sisältävälle sivulle. 
